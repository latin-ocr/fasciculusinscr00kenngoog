PRAEFATIO AD LECTOREM. 9

partem, ex opisthographis per itineris occasionem consectis elaboravi,
dum oculis subjicerentur monumenta, sensuque vivido mentem per-
stringerent. η

Reliqua quae perspecta habere operae pretium sit in Commentario

expressi, quem, aliquot abhinc septimanas, coram Praeside et Assesso·
ribus ejus in concilio de antiqq. Academiae Regiae Hibernicae, perlegi.
Rerum vero et disputationum capita penes te esse, L. B, curavi, in
corpore notarum quae fasciculum claudunt interjecta, cumque apparatu
ampliore auctoritatum quam quis auscultantibus subjicere posset: di·
versissimae quippe res sunt, argumenta tractare, haec vero scriptorum
testimoniis confirmata proponere.

In opusculo supra dicto quaedam etiam de itinerum meorum ra-
tione intertexui‚ quae plurima in praefatis inserta reperient lectores.
Me in hisce quam brevissime disseruisse dc rebus gestis civitatum, or·
natu pristino illiusque quae hodie obvia sunt vestigiis, dixi, judicans
id non fore vel doctioribus ingratum, nec utilitatis parum allaturum
ad titulorum ipsorum explicationem. Sic in Ephesinis, notitiis quae
ad Artemisiaca spectant potissimum immoratus sum, quippe in epi-
graphis nostris locum spectabilem maxime sortita. In Sardianis, ad

savorem et εὐεργεσίαν Imperatorii nominis praecipue respexi, haec ra-
tus in titulo insigni, qui Octavus memoratur, eminere, hinc sensum
ejus et argumentum, immo criticam ipsam, optima qua fieri poterat
ratione expediri. In Pergamenis, claritudo ipsa amplissimae civitatis,
ubi proconsulum sedes et jurisdictio primaria constituebantur, facile
viam complanavit, reliquias illas aevi anteacti magnificas taceo quae per
arcem turritam et Caici convalles camposque hinc inde conspersae cer-
nuntur. Nusquam splendoris pristini tot tamque insignia se produnt
argumenta, nusquam adeo titulos imperatorios illustrat sedes ipsa im-
peratoribus quasi addicta.

Hic reperi bellissima epigrammata ἁδριανεῖα, quae nunquam an·
tea, quatenus mihi scire contigit, in lucem prodierunt. Quantum

B

 

